FĪLIĪS CORĒ PSALMUS CANTICĪ. Fundāmenta eius in montibus sānctīs:
dīligit Dominus portās Siōn super omnia tabernācula Iācōb.
Glōriōsa dicta sunt dē tē, cīvitās Deī.
Memor erō Rahab, et Babylōnis scientium mē. Ecce aliēnigenae, et Tyrus, et populus Aethiopum, hī fuērunt illīc.
Numquid Siōn dicet: Homō et homō nātus est in eā, et ipse fundāvit eam Altissimus?
Dominus nārrābit in scrīptūrīs populōrum, et prīncipum: hōrum, quī fuērunt in eā.
Sīcut laetantium omnium habitātiō est in tē.
