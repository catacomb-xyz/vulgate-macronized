Canticum graduum. Dē profundīs clāmāvī ad tē, Domine:
Domine, exaudī vōcem meam: Fīant aurēs tuae intendentēs, in vōcem dēprecātiōnis meae.
Sī inīquitātēs observāverīs, Domine, Domine, quis sustinēbit?
Quia apud tē propitiātiō est: et propter lēgem tuam sustinuī tē Domine. Sustinuit anima mea in verbō eius:
spērāvit anima mea in Dominō.
Ā custōdiā mātūtīnā usque ad noctem: spēret Isrāhēl in Dominō.
Quia apud Dominum misericordia, et cōpiōsa apud eum redēmptiō.
Et ipse redimet Isrāhēl, ex omnibus inīquitātibus eius.
