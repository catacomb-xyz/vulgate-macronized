Psalmus in confessione.
Iubilate Deo omnis terra: servite Domino in laetitia. Introite in conspectu eius, in exultatione.
Scitote quoniam Dominus ipse est Deus: ipse fecit nos, et non ipsi nos: Populus eius, et oves pascuae eius:
introite portas eius in confessione, atria eius in hymnis: confitemini illi. Laudate nomen eius:
quoniam suavis est Dominus, in aeternum misericordia eius, et usque in generationem et generationem veritas eius.
